
Esencja gry

Warcaby to dwuosobowa gra, w której każdy gracz posiada po 12 pionków koloru niebieskiego bądź czerwonego. Celem jest zbicie pionków przeciwnika lub ich unieruchomienie.


Plansza

Plansza składa się z 64 kwadratów tworzących obszar 8x8, gdzie pionki są początkowo rozmieszczone jak jest to pokazane na początku gry.


Początek gry

Pierwszy poruszający się gracz jest wybierany losowo. Potem każdy gracz dysponuje jedną turą, której nie można pominąć.


Jak grać

Gracz może ruszać swoim pionkiem do przodu na następne wolne pole po przekątnej

Zbicie

Zbicie, jeśli możliwe, jest obowiązkowym ruchem do wykonania. Gdy pole po przekątnej do pionka gracza w jakimkolwiek kierunku jest zajęte, oraz gdy następne pole jest puste, gracz musi przeskoczyć, czyli zbić pionek przeciwniką, lądując przy tym na wspomnianym pustym polu, co skutkuje usunięciem zbitego pionka z gry.

Wielokrotne zbicia

Po zbiciu, jeśli pionek znowu ma możliwość zbicia, musi je wykonać, co stanowi część jednej tury. Gdy występuje kilka możliwych ścieżek zbicia, gracz ma dowolność w ich wyborze.


Damka

Gdy pionek dotrze do ostatniego rzędu na planszy, za pomocą ruchu lub zbicia, staję sie on damką, co kończy turę. Damka może wykonać ruch albo zbicie w dowolnym kierunku po przekątnej, o jedno pole lub więcej. Damka ma możliwość zbicia tylko jednego pionka naraz, skacząc na dowolne puste pole za nim. Wielokrotne zbicia także funkcjonują dla damek.

Ograniczenia czasowe

1 tura może trwać do 2 i pół minuty, po czym gracz jest zmuszony do poddania gry jeśli nie wykonał żadnej czynności albo nie zdążył jej skończyć.







Warunki zakończenia gry

Grę uznaje się za wygraną, jeśli:

 + Gracz zbił pionki przeciwnika,
 + Gracz unieruchomił pionki przeciwnika,
 + Przeciwnik poddał grę

Gra jest przegrana jeśli gracz nie jest w stanie kontynuować gry w żaden sposób.

Gra skutkuje remisem gdy żadne zbicie ani promocja do damki nie zachodzi w ciągu 30 ruchów.
